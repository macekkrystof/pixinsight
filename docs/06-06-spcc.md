---
title: "PixInsight pro úplné začátečníky #6 – SPCC (+SCNR)"
---

## SPCC

Teď se pustíme do kalibrace barev pomocí procesu SPCC. SPCC (Spectrophotometric Color Calibration) slouží k přesné kalibraci barev astronomických snímků na základě fotometrických dat hvězd. Spusťte ho přes Process → ColorCalibration → SpectrophotometricColorCalibration.

![](./06-06-spcc/05-05-spcc_img01_image-21.png)

Důležitá jsou políčka Red, Green a Blue Filter. V rozbalovacím seznamu vyberte typ senzoru a použitý filtr. Já fotil na ZWO ASI533MC Pro s UV/IR cut filtrem, tato kamera používá Sony senzor, takže volba sedí. Pokud používáte filtr proti světelnému znečištění nebo úzkopásmový filtr, pravděpodobně bude v nabídce – pokud ne, lze ho přidat ručně nebo neřešit.

Políčko Generate graphs můžete klidně odškrtnout, není důležité. Nakonec stačí přetáhnout trojúhelník z levého dolního rohu do obrázku a kalibrace se provede.

Pokud proces skončí chybou „image does not have an astrometric solution“, snímek není „plate‑solved“ a neobsahuje astrometrická data. WBPP to běžně dělá automaticky, ale občas to selže. Řešení je jednoduché: otevřete Scripts → ImageAnalysis → ImageSolver.

### Image solver

![](./06-06-spcc/05-05-spcc_img02_image-22.png)
Klikněte na Search, vyhledejte objekt a vyplní se souřadnice. Potom doplňte datum, **Focal length** (ohniskovou vzdálenost) a **Pixel size**. Všimněte si, že u mě je Pixel size 1.88 px – to je proto, že byl použit Drizzle ×2, který zmenšil velikost pixelů. Bez drizzlu má kamera 3,76 μm.

Klikněte na OK, proběhne astrometrická analýza a můžete znovu spustit SPCC.

Po aplikaci SPCC znovu použijte AutoStretch (Shift nebo Ctrl, podle toho, co vypadá přirozeněji). Rozdíl by měl být viditelný.

![](./06-06-spcc/05-05-spcc_img03_image-23.png)

## SCNR

SCNR (Subtractive Chromatic Noise Reduction) je nástroj pro odstranění nežádoucího barevného šumu, nejčastěji zeleného, který vzniká kvůli Bayerově masce u barevných kamer. Není však nutné ho použít vždy.

Pokud je kalibrovaný snímek stále výrazně zelený, SCNR zkusíme použít  snižší intenzitou. Pokud je barevně jakžtakž vyvážený, necháme SCNR být.

Otevřete Process → NoiseReduction → SCNR.

![](./06-06-spcc/05-05-spcc_img04_image-24.png)

Výchozí nastavení je použitelné. Zkuste ho aplikovat (přetažením trojúhelníku do obrázku), potom vrátit zpět a změnit Amount třeba na 0,5. Vizuálně posuďte, co vypadá lépe.
